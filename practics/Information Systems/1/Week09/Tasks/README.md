# Седмица 9 - Наследяване. Идея. Основни концепции.


Задача - Пример:
=
Да се напише програма, която описва устройство по следните характеристики - памет, скорост и брой ядра.
Представете устройството телефон и устройството лаптоп с основните характеристики. За устройството телефон добавете размер на екран, а за устройството лаптоп резолюция на екран.
Напишете методи, които връщат информация за характеристиките на телефон и лаптоп.

Задача 1:
=
Напишете програма, която представя софтуерна фирма. В софтуерната фирма има два вида служители – програмисти и мениджъри. 
Отдел “личен състав” поддържа следната информация за всеки от програмистите:
- име;
- стаж (в месеци);
- дали знае C++;
- дали знае C#

и следната информация за всеки от мениджърите:

- име;
- стаж (в месеци);
- колко човека управлява.
Напишете подходящи методи(или оператори), чрез които да се въвеждат данните за даден служител във фирмата и методи (или оператори), които извеждат информацията за даден служител.

Задача 2:
=
Напишете програма, която описва всички направени поръчки на един онлайн магазин. Всяка поръчка се характеризира с номер на поръчка, цена, брой закупени артикули и начин на плащане.
Има два начина на плащане: с карта и наложен платеж. При плащане с карта трябва да се запазва информация за номер на карта и номер на фактура. При наложен платеж трябва да фигурира информация за допълнително заплащане за доставка. (при плащане с карта е безплатна)
Представете плащането с карта и плащането с наложен платеж като два класа, които наследяват основните характеристики на поръчка.

Напишете подходящи методи:
- при плащане с карта - връщане на номер на карта(като се връщат маркирани с * всички цифри без последните 4)
- при наложен платеж - изчислената доставка(при закупени артикули под 5бр - 5лв, до 10бр - 10лв и над 10 - 15лв)  

Задача 3:
=
Вие сте собственик на зоопарк. За да нахраните животните трябва да знаете спрямо съответното животно каква храна и количество може да изяде.
Изберете подходящи животни, които да имате във вашия зоопарк като спазите правилото, че животните са бозайници, риби, земноводни, птици и влечуги.
Спрямо тези групи животните се хранят с еднакви храни. Изберете да имате от всяка група двама представители и те да се различават по количеството храна, която могат да изядат.
Напишете във всеки един клас метод, който принтира съобщение за името на животното, типа група, храната, която изяжда и нейното количество.
